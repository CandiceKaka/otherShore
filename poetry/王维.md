王维：701年-761年，自摩诘，号摩诘居士。



山居秋暝

空山新雨后，天气晚来秋

明月松间照，清泉石上流

竹喧归浣女，莲动下渔舟

随意春芳歇，王孙自可留



使至塞上

单车欲问边，属国过居延

征蓬出汉塞，归雁入胡天

大漠孤烟直，长河落日圆

萧关逢候骑，都护在燕然



九月九日忆山东兄弟

独在异乡为异客，每逢佳节倍思亲

遥知兄弟登高处，遍插茱萸少一人



送元二使安西

渭城朝雨浥轻尘，客舍青青柳色新

劝君更尽一杯酒，西出阳关无故人



竹里馆

独坐幽篁里，弹琴复长啸

深林人不知，明月来相照



鸟鸣涧

人闲桂花落，夜静春山空

月出惊山鸟，时鸣春涧中



鹿柴

空山不见人，但闻人语响

返景入深林，复照青苔上



红豆

红豆生南国，春来发几枝

愿君多采撷，此物最相思



画

远看山有色，近听水无声

春去花还在，人来鸟不惊



山中

荆溪白石出，天寒红叶稀

山路元无雨，空翠湿人衣















