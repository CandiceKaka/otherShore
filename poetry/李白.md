**李白：701-762，字太白，号青莲居士，又号”谪仙人“，”诗仙“，**，



###### 将（qiang）近酒

君不见黄河之水天上来，奔流到海不复回。

君不见高堂明镜悲白发，朝如青丝暮成雪。

人生得意须尽欢，莫使金樽空对月。

天生我材必有用，千金散尽还复来。

烹羊宰牛且为乐，会须一饮三百杯。

岑夫子，丹丘生，将进酒，杯莫停。

与君歌一曲，请君为我倾耳听。

钟鼓馔玉不足贵，但愿长醉不愿醒。

古来圣贤皆寂寞，惟有饮者留其名。

陈平昔时宴平乐，斗酒十千恣欢谑。

主人何为言钱少，径须沽取对君酌。

五花马，千金裘，呼儿将出换美酒，与尔同销万古愁。



###### 行路难.其一

金樽清酒斗十千，玉盘珍羞直万钱。

停杯投箸不能食，拔剑四顾心茫然。

欲渡黄河冰涩川，将登太行雪满山。

闲来垂钓碧溪上，胡复乘舟梦日边。

行路难，行路难，多歧路，今安在？

长风破浪会有时，直挂云帆济沧海。



###### 蜀道难

噫吁嚱，危乎高哉！

蜀道之难，难于上青天！

蚕丛及鱼凫，开国何茫然！

尔来四万八千岁，不与秦塞通人烟。

西当太白有鸟道，可以横绝峨眉巅。

地崩山摧壮士死，然后天梯石栈相钩连。

上有六龙回日之高标，下有冲波逆折之回川。

黄鹤之飞尚不得过，猿猱欲度愁攀援。

青泥何盘盘，百步九折萦岩峦。

扪参历井仰胁息，以手抚膺坐长叹。

问君西游何时还？畏途巉岩不可攀。

但见悲鸟号古木，雄飞雌从绕林间。

又闻子规啼夜月，愁空山。

蜀道之难，难于上青天，使人听此凋朱颜！

连峰去天不盈尺，枯松倒挂倚绝壁。

飞湍瀑流争喧豗，砯崖转石万壑雷。

其险也如此，嗟尔远道之人胡为乎来哉！

剑阁峥嵘而崔嵬，一夫当关，万夫莫开。

所守或匪亲，化为狼与豺。

朝避猛虎，夕避长蛇，磨牙吮血，杀人如麻。

锦城虽云乐，不如早还家。

蜀道之难，难于上青天，侧身西望常咨嗟！



###### 三五七言

秋风清，秋月明。

落叶聚还散，寒鸦栖复惊

相思相见知何日？此时此页难为情！



###### 黄鹤楼送孟浩然之广陵

故人西辞黄鹤楼，烟花三月下扬州。

孤帆远影碧空尽，唯见长江天际流。



###### 闻王昌龄左迁龙标遥有此寄

杨花落尽子规啼，闻道龙标过五溪。

我寄愁心与明月，随风直到夜郎西。



###### 宣州谢朓楼饯别校书叔云

弃我去者，昨日之日不可留

乱我心者，今日之日多烦忧

长风万里送秋雁，对此可以酣高楼

蓬莱文章建安骨，中间小谢又清发

俱怀逸兴壮思飞，欲上青天揽明月

抽刀断水水更流，举杯消愁愁更愁

人生在世不称意，明朝散发弄扁舟



###### 月下独酌 其一

花间一壶酒，独酌无相亲

举杯邀明月，对影成三人

月既不解饮，影徒随我身

暂伴月将影，行乐须及春

我歌月徘徊，我舞影零乱

醒时同交欢，醉后各分散

永结无情游，相期邈云汉。



###### 望庐山瀑布

日照香炉生紫烟，遥看瀑布挂前川

飞流直下三千尺，疑是银河落九天



###### 清平调.其一

云想衣裳花想容，春风拂槛露华浓

若非群玉山头见，会向瑶台月下逢



###### 赠汪伦

李白乘舟将欲行，忽闻岸上踏歌声

桃花潭水深千尺，不及汪伦送我情















